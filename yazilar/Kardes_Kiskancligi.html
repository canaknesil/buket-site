<!DOCTYPE html>
<html lang="tr">

<head>

  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">

  <title>Kardeş Kıskançlığı</title>

  <script src="/js-import/head-common.js"></script>

</head>

<body id="page-top">
  
  <script>active_link_for_nav = "";</script>
  <script src="/js-import/navigation.js"></script>          
  
  <section class="page-section mt-4">
    <div class="container yazi">
      <h2 class="page-section-heading mt-4 mb-5">Kardeş Kıskançlığı</h2>

      <p align="right">Uzman Psikolog Buket Özensoy<br>Kasım 2020</p>

      <p>Kardeşi olana kadar anne ve babasının ilgisini ve sevgisini
      paylaşmak durumunda kalmamış olan çocuk, kardeşinin dünyaya
      gelmesiyle beraber annesinin sevgisini kaybetme korkusuyla karşı
      karşıya gelebilir. Yenidoğan bebeğin ihtiyaçlarını karşılama
      sürecinde anne büyük çocuğa daha az vakit ayırmak durumunda
      kalabilir. Bebeğin bakım süreci, kardeşine oranla daha fazla
      zaman ve emek gerektirir. Bu durum, kardeşe ayrılan zaman ve
      ilginin azalması demektir. Annesinin ilgisini ve sevgisini
      paylaşmak zorunda kalan çocuk, bebeğe ve annesine tepki
      gösterebilir.</p>

      <p>Özellikle kardeşler arası yaş farkının az olduğu durumlarda
      kardeş kıskançlığı daha yoğun yaşanabilir. Ayrıca, küçük
      çocuklar eve bebek gelmesi gibi yeni durumlara alışmakta daha
      fazla zorlanabilirler.</p>

      <p>Bir bebeği olan anne babanın büyük çocuktan beklentileri ve
      ona yükledikleri sorumluluklar artabilir. Kardeşinin doğumunun
      getirdiği duygusal zorluklara ek olarak, yeni beklenti ve
      sorumluluklar çocuğun stres veya baskı altında hissetmesine
      neden olabilir.</p>

      <p>Kardeşinin doğumuyla, büyük çocuğun okula başlaması, odasının
      değiştirilmesi veya ayrılması gibi değişimler çocuğun eve yeni
      bebek gelmesine ek olarak yaşadığı bu yeni değişikliğe uyum
      sağlamasını güçleştirebilir.</p>

      <p>Çocuk, kardeşinin olmasıyla beraber daha önceden yapabildiği
      becerilerde gerilemeler gösterebilir. Örneğin, bebek gibi
      konuşma, annenin yedirmesini isteme, tuvalet eğitimi sürecini
      tamamlamış olmasına rağmen bez kullanma, biberonla içme
      davranışları görülebilir.</p>
            
    </div>
  </section>

  <script src="/js-import/footer.js"></script>
  <script src="/js-import/js-include.js"></script>
  
</body>

</html>
