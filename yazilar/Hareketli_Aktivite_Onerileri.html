<!DOCTYPE html>
<html lang="tr">

<head>

  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">

  <title>Hareketli Aktivite Önerileri</title>

  <script src="/js-import/head-common.js"></script>

</head>

<body id="page-top">
  
  <script>active_link_for_nav = "";</script>
  <script src="/js-import/navigation.js"></script>	    
  
  <section class="page-section mt-4">
    <div class="container yazi">
      <h2 class="page-section-heading mt-4 mb-5">Hareketli Aktivite Önerileri</h2>
      
      <p align="right">Uzman Psikolog Buket Özensoy<br>6 Haziran 2020</p>

      <p>Evde vakit geçirdiğimiz bu süreçte, çocuğunuzla evde oynamak
	için birlikte yapabileceğiniz aktiviteleri aşağıda
	bulabilirsiniz. Hazırlamak için evinizde bulunan malzemeleri
	kullanmanız yeterli olacaktır. Bu oyunları oynarken hem ailecek
	eğlenceli vakit geçirebilir, hem de çocuğunuzun ince-kaba motor,
	dikkat, bellek, sırasını bekleme gibi birçok becerisini
	desteklemiş olursunuz.</p>

      <h4>Şekil Yerleştirmece</h4>

      <p>3 boyutlu renkli blokları ve kalem kullanarak, büyük bir kağıt
	parçasının üzerine şekilleri çizebilirsiniz ve ardından
	çocuğunzudan bu blokları çizimlerin üzerine yerleştirmesini
	isteyebilirsiniz. Bu oyunu bir adım daha zorlaştırarak renkli
	kalemler ile çizerek blokları rengine göre yerleştirmesini
	sağlayabilirsiniz. Örneğin, kırmızı daire çiziminin üzerine
	kırmızı silindir blok, mavi kare çiziminin üzerine mavi küp
	yerleştirmesi gibi.</p>

      <h4>Parkur</h4>

      <p>Evinizdeki minderler, ipler, kutular, yumuşak toplar gibi mevcut
	malzemeleri kullanarak hazırlayabilirsiniz. İpleri kullanarak
	üzerinden yürüyeceği kıvrımlı  dolambaçlı bir yol, minderler
	veya kutular ile üzerinden atlayacağı bir alan ve parkurun
	sonunda kutunun içine basket atabileceği bir aktivite
	hazırlayabilirsiniz.</p>

      <h4>Çizgi Takibi</h4>

      <p>Bant veya ip yardımıyla yere farklı şekillerde çizgiler
	oluşturarak bu çocuğunuzun bu çizgileri takip ederek yürümesini
	isteyebilirsiniz. Bu oyunu, oyuncak araba dahil ederek
	çizgilerin üzerinden bu arabayı sürme şeklinde de
	oynayabilirsiniz.</p>

      <h4>Twister</h4>

      <p>Bu oyunda çocuğunuzun kaba motor ve sağ-sol gibi yön
	becerileri desteklenmektedir. Evinizde bu oyun mevcut değilse,
	renkli kartonlar kullanarak çocuğunuzla birlikte kendi
	oyununuzu hazırlayabilirsiniz.</p>

      <h4>Labirent</h4>

      <p>İp veya yün parçalarını kullanarak bir labirent
	hazırlayabilirsiniz. Bu labirentteki çizgilerin arasında pinpon
	topunu üfleyerek hareket ettirebilir.</p>

      <h4>Bowling</h4>

      <p>Evinizdeki boş plastik şişeler veya bitmiş kağıt peçete
      rulolarıyla kendi bowling oyununuzu kendiniz yapabilirsiniz. Boş
      şişelerinizin kolayca devrilmesine engel olmak için içlerine
      tuz, su, kum gibi malzemeler doldurabilirsiniz.</p>

      <h4>Robot</h4>

      <p>Karton kutu, kağıtlar, ip, makas ve yapıştırıcı
      kullanarak bir robot yapabilirsiniz. Yaptığınız robotu çocuğunuz
      daha sonra boyayabilir ve ne özelliklere sahip nasıl bir robot
      olacağını hayal edebilir. Bu etkinlik ile çocuğunuzun ince motor
      becerilerini ve yaratıcılığını kullanmasını desteklemiş
      olursunuz.</p>

      <h4>Balon</h4>

      <p>Bir balon şişirerek bu balonu hiç yere düşürmeden kaç
      kere paslaşacağınızı deneyebilirsiniz.</p>

      <h4>Saklambaç</h4>

      <p>Evde çeşitli yerlere saklanarak ailecek saklambaç
      oynayabilirsiniz.</p>

      <h4>Çemberleri Takmaca</h4>

      <p>Bu oyunda gereken malzemeler bitmiş bir
      kağıt havlu rulosu, kağıt tabaklar veya karton. Kağıt tabakların
      içini keserek veya kartondan hazırlayacağınız çemberleri
      kullanarak bitmiş kağıt havlu rulosuna belli bir mesafeden
      atarak takmayı deneyebilirsiniz.</p>

      <h4>Ev</h4>

      <p>Temiz bir ayakkabı kutusu veya koli gibi boş karton kutu,
      makas, yapıştırıcı ve karton kullanarak bir oyun evi
      yapabilirsiniz. Daha sonra yaptığınız oyun evini boyayabilir
      veya üzerine resimler çizebilirsiniz. Bu çalışmayla çocuğunuzun
      ince motor becerilerini destekleyebilirsiniz.</p>

      <h4>Müzik Eşliğinde Hareket</h4>

      <p>Çocuğunuzla birlikte sevdiğiniz
	hareketli bir müzik açıp ritme göre dans edebilirsiniz,
	jimnastik yapabilirsiniz veya zıplayarak eğlenebilirsiniz. Bu
	aktivitede müziği durdurup çocuğunuzdan müzik yeniden başlayana
	kadar kıpırdamadan durmasını isteyebilirsiniz.</p>

      <h4>Jenga</h4>

      <p>Ahşap bloklar, legolar veya kağıt bardaklar kullanarak sırayla
      bir kule inşa edebilirsiniz. Ardından sırayla birer parça alarak
      kulenizi devirmeden ne kadar çok parça çıkarabileceğinizi
      deneyimleyebilirsiniz. Bu oyun çocuğuzun sıra bekleme ve sıra
      takibi becerilerini desteklemektedir.</p>

      <h4>Mumyalama</h4>

      <p>Tuvalet kağıdı veya  krepe kağıdı yardımıyla
      seçtiğiniz bireyin etrafını sararak bir mumya yapabilirsiniz.</p>

      <h4>Parmak Futbolu</h4>

      <p>Legolarınızı ve bloklarınızı kullanarak inşa
      edeceğiniz kale ve küçük bir top ile parmaklarınızı kullanarak
      futbol oynayabilirsiniz.</p>

      <h4>Seksek</h4>

      <p>Koridor gibi boş bir alanda yapışkan bant kullanarak
      evin içinde seksek oynayabilirsiniz. Daha farklı olarak, el ve
      ayak resimleri çizdiğiniz kağıtları kullanarak çocuğunuzun
      ellerini de dahil edeceğiniz bir seksek
      oluşturabilirsiniz. Örneğin, tek bir el olan yere tek eliyle,
      iki ayak sağa dönük olan resme vücudunu sağa döndürerek iki
      ayağıyla basmasını isteyebilirsiniz. Bu oyunu parmak boyayla
      veya suluboyayla çocuğunuzun el ve ayaklarını boyayarak birlikte
      hazırlamanız da mümkün.</p>

      <h4>Gölge Kuklası</h4>

      <p>Havanın karardığı akşam saatlerinde ışıkları
      kapatıp ellerinizin arkasından ışık gelmesini bir lamba
      yardımıyla sağlayarak değişik şekillerde kuklalar
      oluşturabilirsiniz.</p>

      <h4>Engeller Arasından Çıkmaca</h4>

      <p>Kalın ipleri veya krepe kağıtlarını
      kullanarak koridor gibi dar bir alanda çocuğunuz için bedenini
      kullanarak içinden, altından veya üstünden geçmeye çalışacağı
      engeller oluşturabilirsiniz.</p>

      <h4>Zıplayarak Basket</h4>

      <p>Boş bir kağıt mendil kutusunun içerisine
      varsa pinpon toplarınızı ve kağıtları buruşturarak
      oluşturduğunuz topları doldurabilirsiniz. Ardından bu kutuyu
      çocuğunuzun beline bağlayıp zıplayarak o toplardan kaç tanesini
      sepetin/kutunun içine basket atabileceğini deneyebilirsiniz.</p>

      <h4>Golf</h4>

      <p>Boş bir kolinin alt kısmından topun girebileceği şekilde
      keseceğiniz dikdörtgen boşluklar, bir top ve pipet kullanarak
      kendi golf oyununuzu yapabilirsiniz.</p>
      
      
      <h3>Kaynaklar</h3>

      <a href="www.thebestideasforkids.com">www.thebestideasforkids.com</a>
            
    </div>
  </section>

  <script src="/js-import/footer.js"></script>
  <script src="/js-import/js-include.js"></script>
  
</body>

</html>
